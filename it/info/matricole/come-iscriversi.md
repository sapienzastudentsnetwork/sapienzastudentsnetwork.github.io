---
title: Come iscriversi
aliases: ["/it/info/matricole/iscriversi"]
---

# Iscrizione al CdL in Informatica
{{< hint info >}}
<i class="fa-solid fa-circle-info" style="color: #74C0FC;"></i> **Proroga scadenze**

Per i vincitori in graduatoria della prima e della seconda selezione la scadenza per il pagamento della prima rata dei contributi di iscrizione è posticipata dal 5 settembre a **mercoledì 11 settembre 2024**.

La pubblicazione dei posti disponibili per le selezioni successive è prorogata a **mercoledì 18 settembre 2024**.
{{< /hint >}}

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Le informazioni qui riportate sono basate sul [**D.R. n. 380**](https://www.uniroma1.it/sites/default/files/field_file_allegati/14617_l31_ing._informatica_i3s_2024-2025.pdf). Si consiglia di controllare la pagina dedicata ai [corsi ad accesso programmato](https://www.uniroma1.it/it/pagina/corsi-ad-accesso-programmato-con-tolc-i-e-selezioni) per verificare la presenza di un bando L-31 più recente.
{{< /hint >}}

{{< hint info >}}
<i class="fa-solid fa-circle-info" style="color: #74C0FC;"></i> **Gruppo Telegram**

È disponibile una [chat Telegram](/it/canali/gruppi/), gestita tra studentesse e studenti del corso di laurea, dove puoi trovare supporto in caso di problemi o maggiori informazioni.
{{< /hint >}}

L'iscrizione al Corso di Laurea in Informatica segue una serie di passaggi fondamentali:
1. [Sostenere il test di ingresso TOLC-I](#sostenere-il-test-di-ingresso-tolc-i)
2. [Registrarsi ad Infostud](#registrarsi-ad-infostud)
3. [Pagare il contributo di €10](#pagamento-del-contributo-di-10)
4. **Per gli studenti non UE**: accedere ad [Universitaly](http://www.universitaly.it/) per richiedere il visto di studio
5. [Controllare le graduatorie](#controllare-le-graduatorie)
6. Procedere con la [pre-immatricolazione](#pre-immatricolazione) o con l'[immatricolazione](#immatricolazione).

## Sostenere il test di ingresso TOLC-I

{{< hint info >}}
<i class="fa-solid fa-circle-info" style="color: #74C0FC;"></i> **Calendari CISIA**

Sul sito di CISIA è disponibile una guida per la consultazione dei calendari: https://guide.cisiaonline.it/it/DateTolc
{{< /hint >}}

Per partecipare alle selezioni, il primo passo è registrarsi sul sito CISIA e sostenere il test di ingresso **TOLC-I** o l'**ENGLISH TOLC-I**. È possibile sostenere anche la versione **TOLC@casa** in modalità remota.
- **Registrazione**: Vai su [cisiaonline.it](https://www.cisiaonline.it/)
- **Iscrizione al Test**: Prenota il test **TOLC-I** o l'**ENGLISH TOLC-I**. Verifica il calendario delle prove sul sito CISIA e iscriviti ad una sessione
- **Scadenze**: Le iscrizioni chiudono circa una settimana prima della data del test. Assicurati di rispettare le scadenze riportate nella tabella seguente:

| Selezione             | Data limite per sostenere il TOLC | Chiusura iscrizioni       |
|-----------------------|-----------------------------------|---------------------------|
| **Prima selezione**   | 11 aprile 2024                    | Circa una settimana prima |
| **Seconda selezione** | 29 luglio 2024                    | Circa una settimana prima |
| **Terza selezione**   | 9 settembre 2024                  | Circa una settimana prima |

{{< hint warning >}}
<i class="fa-solid fa-triangle-exclamation" style="color: #FFD43B;"></i>  **Attenzione**

È molto importante tenere in considerazione che la data limite per sostenere il test di ingresso è anche la data limite entro la quale è necessario registrarsi ad Infostud e pagare il contributo di €10.
{{< /hint >}}


## Scadenze per la registrazione ad Infostud e il pagamento del contributo
In base alla selezione è necessario registrarsi a Infostud e pagare il contributo entro le seguenti scadenze:

| Selezione             | Periodo per la registrazione ad Infostud e pagamento dei €10 |
|-----------------------|--------------------------------------------------------------|
| **Prima selezione**   | Dal 20 febbraio all'11 aprile 2024                           |
| **Seconda selezione** | Dal 7 maggio al 29 luglio 2024                               |
| **Terza selezione**   | Dal 2 agosto al 9 settembre 2024                             |


## Registrarsi ad Infostud

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Per gli studenti di cittadinanza italiana è necessario possedere delle credenziali [SPID](https://www.spid.gov.it) o [CIE](https://www.cartaidentita.interno.gov.it) per procedere con la registrazione.
{{< /hint >}}

Dopo aver sostenuto il test di ingresso, è necessario registrarsi su Infostud per ottenere un numero di matricola. Per registrarsi è necessario accedere alla [pagina di registrazione di Infostud](https://www.studenti.uniroma1.it/phoenixreg/index.html) ed inserire i dati richiesti.

## Pagamento del Contributo di €10
Per partecipare alla selezione, è necessario pagare un contributo di 10 euro. Ecco come fare:
- Accedi a [Infostud](https://www.uniroma1.it/it/node/25007) e clicca su **Corsi di laurea**, poi su **Accesso ai corsi**.
- Inserisci il codice del corso di laurea in Informatica ```14617```, clicca su **Prosegui** e poi su **Successivo**.
- Effettua il pagamento tramite PagoPa seguendo le istruzioni riportate sul bollettino.

{{< hint info >}}
<i class="fa-solid fa-circle-info" style="color: #74C0FC;"></i> **Problemi con i pagamenti**

In caso di problemi è presente una [guida sulle modalità di pagamento](https://www.uniroma1.it/it/pagina/come-pagare).
{{< /hint >}}

## Controllare le Graduatorie
Conclusi i termini di iscrizione alle selezioni, vengono pubblicate le graduatorie per ciascuna selezione.

Per risultare vincitore nella prima e nella seconda selezione, è necessario ottenere un punteggio **maggiore o uguale a 18/50**. In caso di più tentativi, sarà considerato il miglior punteggio ottenuto.

{{< hint info >}}
<i class="fa-solid fa-circle-info" style="color: #74C0FC;"></i> **Cosa succede a parità di punteggio?**

In caso di parità di punteggio, prevale il candidato con il miglior risultato rispettivamente nelle sezioni di Matematica, Scienze, Logica, Comprensione verbale. In caso di ulteriore parità, prevale il candidato anagraficamente più giovane.
{{< /hint >}}

Le date di pubblicazione delle graduatorie sono indicate nel [Calendario delle procedure](#calendario-delle-procedure) e riportate di seguito:

| Selezione             | Pubblicazione Graduatorie |
|-----------------------|---------------------------|
| **Prima selezione**   | 17 aprile 2024            |
| **Seconda selezione** | 2 agosto 2024             |
| **Terza selezione**   | 12 settembre 2024         |

Le graduatorie vengono pubblicate nella pagina [Graduatorie](https://www.uniroma1.it/it/node/40540).

Gli studenti che hanno superato una selezione devono procedere con:
* **Prima selezione**: [pre-immatricolazione](#pre-immatricolazione)
* **Seconda selezione**: [immatricolazione](#immatricolazione)
* **Terza selezione**: [immatricolazione](#immatricolazione), anche se hanno ottenuto un punteggio inferiore a 18/50. In quel caso sarà necessario assolvere gli [Obblighi Formativi Aggiuntivi (OFA)](#obblighi-formativi-aggiuntivi-ofa).

## Pre-immatricolazione

La pre-immatricolazione è riservata ai soli vincitori della prima selezione che soddisfano entrambe le seguenti condizioni:
- Hanno ottenuto nel TOLC-I un punteggio maggiore o uguale a 18/50;
- Risultano posizionati in graduatoria entro il limite dei posti disponibili.

Per effettuare la pre-immatricolazione occorre accedere a Infostud e seguire le istruzioni riportate alla [pagina dedicata](https://www.uniroma1.it/it/node/40540) alla voce “Pre-immatricolazione”. Il codice corso da inserire è: ```29923```.

La pre-immatricolazione prevede il versamento di un contributo pari a €200,00 a partire dal 17 aprile ed entro il 7 maggio 2024, salvo eventuali riduzioni o esenzioni commisurate all’Isee 2024 per il diritto allo studio universitario. Il contributo di pre-immatricolazione, quando versato, sarà detratto dall’importo del contributo di immatricolazione. Il contributo di pre-immatricolazione non può essere rimborsato per nessun motivo.

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Coloro che non effettueranno la pre-immatricolazione entro la data prescritta **saranno considerati rinunciatari** e i posti non coperti saranno resi disponibili per le selezioni successive. Chi ha effettuato la pre-immatricolazione a valle della prima selezione non può iscriversi alla selezione successiva.
{{< /hint >}}

## Immatricolazione

La procedura di immatricolazione è necessaria per perfezionare l’iscrizione al corso di studio per tutti i vincitori in graduatoria della prima, della seconda e della terza selezione. Il codice corso da inserire è: ```29923```.

### Pre-immatricolati

I vincitori della prima selezione pre-immatricolati devono perfezionare l’immatricolazione entro le scadenze indicate nel [Calendario delle procedure](#prima-selezione).

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Lo studente che, pur essendo pre-immatricolato a seguito della prima selezione, non effettua l’immatricolazione entro le scadenze prescritte, **sarà considerato rinunciatario** e il posto non coperto sarà reso disponibile per la terza selezione. In quanto rinunciatario, tale studente può iscriversi alla terza selezione di uno qualunque dei corsi di laurea del bando.
{{< /hint >}}

### Vincitori della seconda selezione

I vincitori della seconda selezione, la cui graduatoria di merito verrà pubblicata il **2 agosto 2024**, devono immatricolarsi entro le scadenze indicate nel [Calendario delle procedure](#seconda-selezione).

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Lo studente che, pur vincitore della seconda selezione, non effettua l’immatricolazione entro le scadenze prescritte **sarà considerato rinunciatario** e il posto non coperto sarà reso disponibile per la terza selezione. In quanto rinunciatario, tale studente può iscriversi alla terza selezione di uno qualunque dei corsi di laurea del bando.
{{< /hint >}}

### Vincitori della terza selezione

I vincitori della terza selezione, la cui graduatoria di merito verrà pubblicata il **12 settembre 2024**, devono immatricolarsi entro le scadenze indicate nel [Calendario delle procedure](#terza-selezione).

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Lo studente che, pur vincitore della terza selezione, non effettua l’immatricolazione entro le scadenze prescritte sarà considerato rinunciatario ed il posto non coperto sarà attribuito per subentro ai successivi candidati secondo la graduatoria di merito, come da [Calendario delle procedure](#terza-selezione).
{{< /hint >}}

### Come immatricolarsi?

L’immatricolazione si effettua pagando la prima rata del contributo di iscrizione all’università per l’anno accademico 2024/2025 a cui vanno sommate l’imposta di bollo di €16,00 e la tassa regionale. Le istruzioni da seguire sono riportate nella [pagina dedicata](https://www.uniroma1.it/it/node/40540) alla voce **Immatricolazione**.

{{< hint info >}}
<i class="fa-solid fa-circle-info" style="color: #74C0FC;"></i> **Esenzione dai contributi**

Durante la procedura di immatricolazione è possibile inserire eventuali condizioni per l’esenzione dai contributi di iscrizione e dalla tassa regionale. Coloro che non sono tenuti a versare alcun contributo di iscrizione all’università, procedono all’immatricolazione pagando la sola imposta di bollo da €16,00.
{{< /hint >}}

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

È estremamente importante in questa fase aver ottenuto il calcolo dell’Isee 2024 per il diritto allo studio universitario per usufruire delle esenzioni e delle agevolazioni previste in base a tale indicatore.
{{< /hint >}}


Le informazioni sugli importi e le agevolazioni per gli studenti con residenza fiscale in Italia sono riportate al seguente [link](https://www.uniroma1.it/it/node/24520). Le informazioni sugli importi per gli studenti con residenza fiscale estera sono riportate al seguente [link](https://www.uniroma1.it/en/pagina/tuition-fees-and-grants#fees-for-students-with-foreign-citizenship-and-or-foreign-income).

Il versamento dei contributi va effettuato tramite pagamento diretto. Per ulteriori informazioni sulle modalità di pagamento consultare la [pagina web](https://www.uniroma1.it/it/node/24500).

## Obblighi Formativi Aggiuntivi (OFA)
Gli Obblighi Formativi Aggiuntivi (OFA) in Matematica sono assegnati a:
- Chi si è iscritto alla terza selezione e risulta vincitore, ma non ha ottenuto un punteggio di almeno 18/50 nel TOLC-I.
- Chi si è immatricolato coprendo eventuali posti liberi dopo il completo scorrimento della graduatoria dell’ultima selezione, e ha ottenuto un punteggio inferiore a 18/50 nel TOLC-I.

Gli OFA si assolvono superando l’esame curriculare [Metodi matematici per l'Informatica (6 CFU)](https://www.corsidilaurea.uniroma1.it/it/view-course-details/2024/29923/20220331104432/7d03a2aa-683c-494a-9cb3-19239734f45a/ab7433f6-c593-4fda-a05d-da6d197b5857/234eae2d-5a31-4233-b38a-aa8ce26aed31/d623530a-d41c-444b-8cb0-9db90bcbfed3?guid_cv=ab7433f6-c593-4fda-a05d-da6d197b5857&current_erogata=7d03a2aa-683c-494a-9cb3-19239734f45a). Per aiutare a superare gli OFA, la Facoltà di Ingegneria dell’Informazione, Informatica e Statistica offre pre-corsi di matematica disponibili nella pagina e-learning "Pre-corsi di matematica per ingegneria" raggiungibile al seguente link: [Pre-corsi di matematica per ingegneria](https://elearning.uniroma1.it/course/view.php?id=11798), oltre al supporto di tutor dedicati.

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Fino al superamento dell'esame curriculare entro il 31 ottobre 2025, non sarà possibile sostenere gli esami di anni successivi al primo.
{{< /hint >}}

## Calendario delle procedure
### Prima selezione

| Prima selezione                                           | Periodo/Scadenza                     |
|-----------------------------------------------------------|--------------------------------------|
| Iscrizione alla selezione                                 | Dal 20 febbraio all'11 aprile 2024   |
| Pubblicazione graduatoria di merito                       | 17 aprile 2024                       |
| Fase della pre-immatricolazione per i candidati vincitori | Dal 17 aprile al 7 maggio 2024       |
| Fase delle immatricolazioni per i pre-immatricolati       | Dal 2 settembre al 11 settembre 2024 |

### Seconda selezione
| Seconda selezione                                    | Periodo/Scadenza                     |
|------------------------------------------------------|--------------------------------------|
| Iscrizione alla selezione                            | Dal 7 maggio al 29 luglio 2024       |
| Comunicazione numero effettivo di posti disponibili  | 14 maggio 2024                       |
| Pubblicazione graduatoria                            | 2 agosto 2024                        |
| Fase delle immatricolazioni per i candiati vincitori | Dal 2 settembre al 11 settembre 2024 |

### Terza selezione
{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

La pubblicazione dei posti disponibili è stata posticipata a **mercoledì 18 settembre 2024**. Le successive scadenze saranno aggiornate di conseguenza.
{{< /hint >}}

| Terza selezione                                                                                | Periodo/Scadenza                          |
|------------------------------------------------------------------------------------------------|-------------------------------------------|
| Iscrizione alla selezione                                                                      | Dal 2 agosto al 9 settembre 2024          |
| Comunicazione numero effettivo di posti disponibili                                            | 9 settembre 2024                          |
| Pubblicazione graduatoria                                                                      | ~~12 settembre 2024~~                     |
| Fase delle immatricolazioni per i candidati vincitori                                          | ~~Dal 12 settembre al 17 settembre 2024~~ |
| Pubblicazione primo eleneco di subentri e inizio immatricolazioni per i candidati subentranti  | ~~20 settembre 2024~~                     |
| Scadenza immatricolazione primo elenco di subentrantri                                         | ~~25 settembre 2024~~                     |
| Pubblicazione secondo elenco di subentri e inizio immatricolazioni per i candidati subentranti | ~~30 settembre 2024~~                     |
| Scadenza immatricolazione secondo elenco di subentrantri                                       | ~~3 ottobre 2024~~                        |
| Pubblicazione terzo elenco di subentri e inizio immatricolazione per i candidati subentranti   | ~~7 ottobre 2024~~                        |
| Scadenza immatricolazione terzo elenco di subentranti                                          | ~~10 ottobre 2024~~                       |
