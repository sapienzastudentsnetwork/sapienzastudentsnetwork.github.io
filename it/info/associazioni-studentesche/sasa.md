---
title: Sapienza Aerospace (SASA)
bookHidden: false
weight: 1
---

# Sapienza Aerospace Student Association

**SASA – Sapienza Aerospace Student Association** viene fondata nel 2012 come _Student Branch_ dell’_AIAA – American Institute of Aeronautics and Astronautics_ (prima in Italia) diventando in seguito Associazione Culturale e Associazione Studentesca presso **La Sapienza Università di Roma**.

Secondo il proprio statuto, SASA è una libera associazione di persone gestita e operata su base volontaria, apolitica, apartitica e senza scopo di lucro, e nasce con lo scopo di **promuovere la cultura aerospaziale**, ed in particolare:

- Creare un luogo di discussione su tematiche scientifiche, ingegneristiche e tecnologiche;
- Rendere l’offerta didattica più coinvolgente;
- Facilitare e promuovere l’ingresso nel mondo del lavoro;



Per portare avanti i suoi obbiettivi statutari l’Associazione, formata inizialmente da un gruppo di studenti e professori dei corsi aerospaziali, si è aperta a tutto il pubblico, anche extrauniversitario, iniziando a coinvolgerealtri settori come l’economia aziendale, il marketing e il settore giuridico. In questo modo SASA è diventata rapidamente un punto di riferiemnto nell’ambiente universitario e nella filiera aerospaziale della città di Roma, aumentando sempre di più il valore didattico delle sue attività.

Oggi SASA **organizza e promuove** conferenze scientifiche, pubblicazioni di articoli, workshop, progetti, laboratori, competizioni interuniversitarie, attività sociali e molto altro.

Inoltre, tramite i suoi Team, partecipa da anni a **competizioni internazionali** nel settore dell’aerospazio ed offre esperienze altamente professionalizzanti. Grazie a queste attività e soprattutto grazie alle occasioni di networking, SASA si posiziona come anello di congiunzione tra Univerità e mondo del Lavoro,  costruendo un luogo di incontro ed una **rampa di lancio** verso aziende e realtà del settore Aerospaziale.

Attualmente SASA è la più grande associazione studentesca per numero di iscritti in Italia.

## Flight Team

Il **Sapienza Flight Team** o **SFT** è composto da studenti provenienti da diverse facoltà dell’ateneo. 
Raggruppa ragazzi di Ingegneria Aeronautica, Meccanica, Gestionale e  Informatica uniti dalla voglia di mettersi in gioco e accettare nuove fide.

**Nasce nel 2009** quando un gruppo di studenti, affiancati dal prof. Guido De Matteis, si 
propose di creare e gestire una progetto extracurriculare che potesse 
dar loro modo di esprimere la propria passione per la progettazione e la
 realizzazione di velivoli radiocomandati. Uno degli intenti principali 
di questo gruppo era ed è quello di sviluppare aeromodelli, 
quadricotteri ed elicotteri nello stesso modo in cui si verifica in una 
qualsiasi industria del settore, ovvero attraverso uno studio del 
velivolo ma anche sulla fattibilità del progetto.
Durante gli anni il progetto ha ottenuto ottimi risultati nelle competizioni internazionali a cui ha partecipato, risultati che hanno contribuito al nome del team portando numerosi studenti, inizialmente di ing. A erospaziale ed Aeronautica ma poi anche di altre facoltà, ad entrare nel team. Proprio per questo entusiasmo ed interesse dimostrato da tutti gli studenti dell’ateneo il Dipartimento di Ingegneria Meccanica e Aerospaziale ha deciso di patrocinare il progetto.

Nel 2012 il Sapienza Flight Team entra a far parte di SASA (Sapienza Aerospace Student Association).
Dopo molti anni come concorrente della competizione Design Build & Fly, organizzata da AIAA(American institute of Aeronautics and Astronautics), la squadra decide di accettare una nuova sfida e si iscrive nel 2019 alla competizione SUAS (Student Unmanned Aerial Systems).

La squadra è composta da 6 reparti. Ognuno si occupa di una specifica missione e ha un ruolo fondamentale per il conseguimento degli obiettivi.

## Tech Team

Il **Sapienza Technology Team** si occupa di progettazione e costruzione di prototipi di Rover. I progetti vengono interamente sviluppati nel team, sia per quanto concerne la programmazione del software sia la realizzazione fisica attraverso l’interazione tra vari sottogruppi, ognuno dei quali con competenze specifiche. Il team infatti è composto da studenti di diversi settori (ingegneria aerospaziale,intelligenza artificiale e robotica, ingegneria elettronica…) sia di lauree triennali che magistrali. Ciò permette di sfruttare al meglio le competenze possedute e di svilupparne altre attraverso la collaborazione tra diversi sottogruppi.

Il team prevede anche un percorso, l’academy hardware e software, in cui i nuovi membri meno esperti possono acquisire le competenze necessarie a lavorare su un primo rover e negli anni successivi potranno continuare il percorso nel team entrando a far parte dei gruppi che si occupano della realizzazione del rover principale.

## Rocket Team

Il **Sapienza Rocket Team** è stato fondato nel 2018 da tre studenti del CAD di aerospaziale. Il team si occupa di progettare, realizzare, testare e lanciare prototipi di razzi sonda a propellente solido o di razzi modelli. Attualmente il Sapienza Rocket Team è il più numeroso di SASA, contando oltre 200 membri. 

Parte fondamentale del SRT è la Training Academy, un percorso studiato per i membri più giovani dove avranno la possibilita' di imparare le basi di razzomodellismo attraverso la creazione di un razzo a propellente solido.

Il team è composto da 8 dipartimenti:
- **Strutture**: si occupa della progettazione CAD delle componenti dei prototipi, conducendo analisi strutturali FEM e lavorando mateiali in composito;
- **Recovery**: si divide in Rientro, che si occcupa del dimensionamento e la maniffattura del sistema di rientro, e Espulsione, che realizza e testa i sistemi di espulsione;
- **Propulsione**: al momento conducono il progetto di ricerca e sviluppo del SRT, che consiste nella realizzazione di un endoreattore a propellente ibrido
- **Mission Analysis**: sviluppa script e modelli proprietari di simulazione ed analisi pre e post lancio
- **Control System**: sviluppa il sistema di controllo attivo per seguire con preciisione la traiettoria desiderata, simulando la risposta delle superfici di controllo attive
- **Avionics**: Si occupa dello sviluppo dei software di bordo e dell'elettronica che regolano il funzionamento di tutte le componenti del razzo-sonda durante il volo.
- **Aerodynamics**: si occupa di modellare le forze arodinamiche e l'interazione dei nostri prototipi con l'ambiente durante il lancio attraverso analisi teoriche, simulazioni CFD e test in galleria del vento.

## Space Team

Il **Sapienza Space Team** è un team di studenti universitari con l'obiettivo principale di offrire agli studenti un'esperienza pratica applicando le conoscenze teoriche apprese in classe a progetti di ingegneria spaziale reali.
Per garantire le migliori dinamiche di squadra, sono coinvolti studenti di diversi livelli di istruzione e diversi campi di studio come Ingegneria, Fisica ed Economia.
Dal 2012 il team progetta missioni spaziali e simulazioni nella loro interezza: dalla redazione di studi di fattibilita' alla produzione e test di prototipi, sviluppando software e compiendo test ambientali.
Il team è suddiviso in 5 dipartimenti:
- **Mechanical SubsystemDesign**: si ocuupa della manifattura, dell'integrazione e dei test della componente strutturale dei prototipi, oltre che delle analisi aerodinamiche e orbitali;
- **Flight Software Subsystem**: sviluppa il software di volo autonomo e gestisce la comunicazione con la ground station 
- **Ground Software Subsystem**: sviluppa la ground station e il software ad essa dedicato;
- **Electrical and Sensor Subsystem**: si occupa dello sviluppo della PCB e selezionano e configurano i sensori, le antenne e la radio;
- **Social and Management**:gestiscono il sito web e le pagine social del team, scrivendo e documentando eventi e organizzazioni.
