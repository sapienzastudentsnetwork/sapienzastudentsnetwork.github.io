---
title: Biblioteche e Aule Studio
weight: 1
---

# Studio in Università e Ricerca di Testi

La Sapienza offre oltre 40 biblioteche (con quasi 3 milioni di testi disponibili), numerose aule studio e accesso gratuito a 170 banche dati online.

## Studio in Università

Tutte le biblioteche offrono un certo numeri di posti a sedere per poter leggere e studiare: è possibile trovare una mappa [qui](https://opac.uniroma1.it/SebinaOpacRMS/article/biblioteche-sapienza/biblioteche). Segnialiamo la biblioteca di Ingegneria dell'Informazione, Elettronica e Telecomunicazioni, che si trova in Via Eudossiana 18 nell'Edificio RM032 al Piano 3, ma ogni studente Sapienza ha accesso a **tutte le biblioteche in tutte le sedi dell'università**. L'accesso richiede soltanto di **mostrare un documento di identità.**

Non esiste, invece, un elenco preciso delle aule studio, ma anche esse si trovano in quasi ogni edificio dell'università. Indichiamo qui le aule studio più usate dagli studenti del Dipartimento di Informatica:
* Viale Regina Elena 295:
   * Aula studio aula S4, edificio E (Piano -1)
   * Aula studio, Edificio G (Piano Terra)

* Via Salaria 113:
   * Laboratorio Colossus (Piano -1)
   * Aule Studio varie, chiedere in portineria (Piano Terra)

## Ricerca di Testi

La Sapienza offre la possibilità di cercare tutti i testi disponibili gratuitamente agli studenti Sapienza attraverso [**MyEBSCO**](https://research.ebsco.com/c/2j64g6/search). È anche possibile accedere ad un'area riservata con le credenziali di Infostud, dove è possibile salvare le ricerche fatte e i testi trovati. Su MyEBSCO è possibile fare ricerche per titolo, per autore o anche per argomento.

Facciamo un esempio per dimostrare il funzionamento.
Supponiamo che io debba cercare il libro "Learning Python":
1. Scrivi sulla barra di ricerca di MyEBSCO il nome del testo (nel caso di ricerche specifiche è bene inserire anche il nome dell'autore, per ridurre al minimo il numero di risultati trovati)
2. Se la ricerca va a buon fine, clicca su "**Opzioni accesso**" sotto al libro scelto

![ciao](https://i.imgur.com/vXip7re.png)

3. Se vuoi consultarlo digitalmente, clicca **"Verifica la disponibilità in formato elettronico"** o "**Accedi alla Risorsa**": se disponibile online, ti verrà indicato dove trovarlo o verrai direttamente reindirizzato al sito dove si trova
4. Se il testo è disponibile in formato cartaceo nelle biblioteche Sapienza e vuoi consultarlo fisicamente (o la versione digitale non è disponibile), clicca su "**Vai al Catalogo**": verrai indirizzato alla pagina del testo sul sito [OPAC](https://opac.uniroma1.it/SebinaOpacRMS/.do), il catalogo dei testi presenti nelle biblioteche Sapienza. Qui potrai vedere in che biblioteche è disponibile: nel nostro esempio, "Learning Python" si trova nella biblioteca di Ricerca sociale, informatica e comunicazione; se dovesse essere disponibile in più biblioteche, seleziona quella che preferisci. Inoltre, **segnati sia il codice inventario sia il codice collocazione**. Infine, vai alla biblioteca scelta, richiedi un modulo di consultazione o prestito e inserisci i codici.

{{< hint warning >}}
<i class="fa-solid fa-triangle-exclamation" style="color: #FFD43B;"></i> **Attenzione**

Ripetiamo per chiarezza che **è possibile fare richiesta di un testo SOLO ED ESCLUSIVAMENTE nelle biblioteche in cui esso è disponibile!**
{{< /hint >}}

![ciao](https://i.imgur.com/FWZb6K6.png)
