---
title: Career Service
weight: 5
---
# Career Service

La Sapienza offre un buon numero di servizi rivolti ad aiutare gli studenti nell'ambito dell'inserimento lavorativo. Il sito di riferimento è [Career Service per studenti e laureati](https://www.uniroma1.it/it/pagina/career-service-studenti-e-laureati).

## Jobteaser

Jobteaser è la piattaforma di orientamento al lavoro scelta da Sapienza, con offerte riservate agli studenti. Puoi creare un account [qui](http://uniroma1.jobteaser.com/) usando le credenziali di Infostud e cominciare ad esplorare tutte le oppurtinità usando filtri personalizzati. In particolare, nell'area riservata del sito è possibile compilare i criteri di ricerca (durata dell'attività, area d'interesse...) e svolgere test attitudinali e orientativi, in modo da semplificare la ricerca. Una volta fatto ciò, esplora l'area "Offerte" del sito per cercare un'offerta e candidarti. Per migliorare la possibilità di essere selezionati a seguito di una candidatura, è bene caricare sul proprio profilo un Curriculum Vitae e specificare la propria esperienza formativa e le lingue parlate. Infine, attivando l'opzione "Mi interessano nuove opportunità
" sarà Jobteaser stesso ad associarti con le offerte affini ai tuoi interessi, inviandoti una notifica nel caso il tuo profilo venga selezionato da un recruiter per un colloquio.

Inoltre:
- la sezione "Eventi" del sito permette di iscriversi a seminari e workshop riguardo il mondo del lavoro per aiutarti a muovere i primi passi e comprendere le dinamiche dei colloqui in vari settori lavorativi. Segnaliamo in particolare l'Employability Lab, un evento annuale organizzato da Sapienza per laureandi o neolaureati volto a migliorare la propria conoscenza di sé, delle proprie potenzialità ed interessi
- la sezione "Aziende" offre consigli e informazioni specifiche per le aziende partner, in modo da migliorare ancora di più le tue chance di essere selezionato
- la sezione "Appuntamenti" permette di prenotare un colloquio con un esperto per l'orientamento al lavoro, per il bilancio delle competenze (individuazione dei propri punti di forza) o per la revisione del Curriculum Vitae

Consultare la [guida a Jobteaser](https://www.uniroma1.it/sites/default/files/field_file_allegati/sapienza_guida_studenti.pdf) per ulteriori consigli.

## TSP Sapienza

TSP è una piattaforma pensata per tirocini curriculari ed extracurriculari. Si può accedere al servizio da [qui](https://uniroma1.tsp.esse3.cineca.it/pub/main-page). E' possibile candidarsi per un'offerta pubblicata (sezione "Ricerca offerte") oppure inviare una canditatura spontanea ad un'organizzazione partner (sezione "Ricerca ente ospitante").

Per ulteriori informazioni sul tirocinio curriculare consultare la [pagina dedicata](https://github.com/sapienzastudentsnetwork/sapienzastudentsnetwork.github.io.git) in questo sito.

## Eventi di Recruiting

La Sapienza organizza con frequenza eventi di recruiting. Vi sono incontri specifici di aziende singole e open days con più aziende: trovate un elenco degli eventi con relative date sul [sito di Ateneo](https://www.uniroma1.it/it/pagina/eventi-di-recruiting-e-placement).
In particolare, segnaliamo Carrer Days STEM, un evento annuale specifico per gli studenti di ingegneria e scienza, a cui partecipano un gran numero di aziende. Negli scorsi anni hanno partecipato aziende del calibro di Huawei, PWC e Tim. Ulteriori informazioni sull'edizione di Career Days STEM per l'anno attuale verranno caricate su questo sito non appena disponibili. Ad ogni modo, consultare periodicamente il sito di Ateneo precedemente linkato.