---
title: "Introduzione al Tirocinio"
bookHidden: false
aliases: ["/tirocinio", "/it/tirocinio", "/it/info/terzo-anno/tirocinio/", "/informatica/tirocinio"]
weight: 1
---

# Introduzione al Tirocinio

{{% hint info %}}
<i class="fa-solid fa-circle-info" style="color: #74C0FC;"></i> **Gruppo Telegram**

È disponibile anche una [chat Telegram](https://t.me/+2SvebeG5BS0yYzc8), gestita tra studenti e studentesse del corso di laurea, dedicata agli argomenti laurea e tirocinio.
{{% /hint %}}

## Come funziona il tirocinio

Il tirocinio è un passo fondamentale nel percorso di studi, in quanto permette di mettere in pratica le competenze acquisite durante il corso di laurea. Esso può essere svolto presso un'azienda, un ente o un laboratorio di ricerca, e può essere interno o esterno all'Università.

Il tirocinio:
* **Interno**: viene svolto nell'ambito dell'Università, con la supervisione di un docente o del suo laboratorio di ricerca. Durante il tirocinio interno, lo studente può svolgere attività di ricerca, progettazione, sviluppo, test e valutazione di sistemi informatici in diverse aree tematiche.
* **Esterno**: viene svolto presso un'azienda o un ente esterno, con la supervisione di un tutor aziendale (Responsabile Esterno) e di un docente dell'Università (Responsabile Interno). Durante il tirocinio esterno lo studente avrà modo di mettere in pratica le competenze acquisite durante il corso di laurea, lavorando a progetti reali e affrontando le problematiche tipiche del mondo del lavoro.

{{% hint warning %}}
<i class="fa-solid fa-triangle-exclamation" style="color: #FFD43B;"></i>  **Attenzione**

Il tirocinio ha una durata di 105 giorni, è molto importante quindi tenere in considerazione questa durata per scegliere la sessione di laurea.
{{% /hint %}}

## Quale tirocinio fa più per me?

La scelta tra tirocinio interno ed esterno dipende dalle tue preferenze e dal tuo percorso di studi. Ecco alcune considerazioni che potrebbero aiutarti a fare la scelta giusta:

* Il **tirocinio interno** ti permette di entrare nel mondo della ricerca, lavorando a progetti innovativi e affrontando tematiche riguardanti tutti gli ambiti dell'informatica. Se sei interessato a proseguire gli studi o a svolgere un dottorato di ricerca, il tirocinio interno potrebbe essere la scelta migliore per te. Il contesto accademico, inoltre, ti permette maggiore flessibilità, soprattutto nella gestione del tempo e dello studio.
* Il **tirocinio esterno** ti permette di entrare subito nel mondo del lavoro, un contesto completamente diverso da quello accademico e che ti permette di sviluppare competenze pratiche che potrebbero essere utili nel mondo del lavoro in futuro. Il tirocinio esterno ti permette inoltre di lavorare a progetti aziendali di grande rilevanza, che potrebbero essere un'ottima occasione per fare esperienza e costruire la tua carriera.

### Come richiedere il tirocinio (interno)

Richiedere il tirocinio interno è un processo abbastanza semplice, che richiede pochi passaggi:

1. Consultare il sito web del docente per conoscere l'ambito di ricerca ed eventuali progetti di tirocinio/tesi disponibili. Nel caso in cui non fossero disponibili indicazioni sul sito o nel caso tu abbia già un'idea di progetto, contattare direttamente il docente per chiedere informazioni.
2. Contattare il docente esprimendo la propria intenzione di svolgere il tirocinio con lui/lei. In caso di risposta positiva, concordare insieme il progetto e i dettagli del tirocinio.
3. Compilare il [modulo di assegnazione di tirocinio](https://corsidilaurea.uniroma1.it/sites/default/files/assegnazione_di_tirocinio_-_internship_assignment_1_1_1_0.pdf), inserendo l'argomento del tirocinio concordato insieme al docente. Il modulo deve essere compilato e firmato anche dal docente responsabile del tirocinio.
4. Compilare il [modulo di autorizzazione al trattamento dei dati personali](https://corsidilaurea.uniroma1.it/sites/default/files/autorizzazione_al_trattamento_dei_dati_personali_ita_0.pdf).
5. Compilare la [dichiarazione di presa visione delle linee guida sul plagio](https://corsidilaurea.uniroma1.it/sites/default/files/-controllo-rilevazione-plagio-elaborati-tesi-laurea-tramite-servizio-turnitin.docx_1_0_0.pdf).
6. Scaricare da Infostud il certificato degli esami sostenuti. Per farlo è necessario accedere ad Infostud, selezionare il pulsante "Certificati" e scaricare il certificato degli esami sostenuti.
7. Consegnare i moduli compilati e firmati, insieme al certificato degli esami sostenuti, compilando il [Google Form](https://goo.gl/forms/kzYh7zgvCvKHFnyA2).

<figure style="width: 50%; margin: auto; display: block;">
  <img src="https://i.imgur.com/zudeTeL.png">
  <figcaption>Il pulsante Certificati di Infostud.</figcaption>
</figure>

### Come richiedere il tirocinio (esterno)

1. L'azienda pubblica l'annuncio di tirocinio su [TSP Sapienza](https://uniroma1.tsp.esse3.cineca.it/pub/main-page) e attende l'approvazione.
2. Se esistono già accordi tra lo studente e l'azienda, ma il corso di laurea non è indicato come target nell'annuncio, è possibile chiedere al Professor Gorla di aggiungerlo, fornendo le necessarie spiegazioni.
3. Ci si candida all'annuncio su [TSP Sapienza](https://uniroma1.tsp.esse3.cineca.it/pub/main-page).
4. L'azienda valuta la candidatura e, in caso di esito positivo, la accetta.
5. Il Professor Gorla chiederà se è stato già individuato un relatore o se si preferisce utilizzare lui come relatore. È possibile scegliere un docente che tratti argomenti simili a quelli del tirocinio.
6. Il Professor Gorla approva il progetto formativo.
7. L'azienda stampa il progetto formativo da [TSP Sapienza](https://uniroma1.tsp.esse3.cineca.it/pub/main-page) e lo invia via email già firmato. In caso di mancato invio, è necessario contattare l'azienda.
8. Il progetto viene firmato dallo studente e inviato al prof. Gorla per ottenere la terza e ultima firma da parte dell'Università.
9. Si scarica il [modulo di assegnazione tirocinio](https://corsidilaurea.uniroma1.it/sites/default/files/assegnazione_di_tirocinio_-_internship_assignment_1_1_1_0.pdf), analogo a quello utilizzato per il tirocinio interno, e lo si fa firmare dal relatore scelto.
10. Il modulo firmato viene inviato al Professor Gorla, se non è già stato firmato da lui.
11. Il progetto formativo, completo di tutte le firme, viene restituito allo studente.
12. Tutta la documentazione deve essere inviata alla segreteria tramite il [Google Form](https://goo.gl/forms/kzYh7zgvCvKHFnyA2), insieme agli altri moduli richiesti: il [modulo di autorizzazione al trattamento dei dati personali](https://corsidilaurea.uniroma1.it/sites/default/files/autorizzazione_al_trattamento_dei_dati_personali_ita_0.pdf) e la [dichiarazione di presa visione delle linee guida sul plagio](https://corsidilaurea.uniroma1.it/sites/default/files/-controllo-rilevazione-plagio-elaborati-tesi-laurea-tramite-servizio-turnitin.docx_1_0_0.pdf).
13. È possibile iniziare il tirocinio. È consigliabile verificare con il Professor Gorla che tutta la documentazione sia in ordine.
