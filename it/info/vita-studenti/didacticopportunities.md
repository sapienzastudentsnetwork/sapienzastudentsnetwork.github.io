---
title: Didactic Opportunities
weight: 2
---
# Oppurtinità Didattiche

In aggiunta alle lezioni frontali, la Sapienza offre anche svariate opportunità per ampliare le proprie conoscenze e competenze in maniera "non-standard".

## Scuola Superiore di Studi Avanzati

La Scuola Superiore di Studi Avanzati (SSAS) è un percorso formativo di alta formazione parallelo ai percorsi curriculari dei vari corsi di laurea. L'aspetto più interessante è la presenza dei tutor, figure con il ruolo di seguire gli studenti della SSAS per indirizzarli verso aree specifiche di studio e ricerca. L'ammissione alla SASS avviene attraverso una selezione sulla base esclusiva di meriti accademici. Gli studenti ammessi alla SSAS accedono ai corsi di laurea della Sapienza in maniera del tutto gratuita.

In aggiunta alle lezioni del proprio corso di laurea, uno studente della SSAS deve completare annualmente:
- un progetto di ricerca sotto la guida di un tutor
- un percorso interdisciplinare, svolto in gruppi
- seminari riguardanti la propria macro-area di studio
- corsi di lingua

Altri vantaggi offerti dalla SSAS sono:
- la possibilità di risiedere gratuitamente presso la Residenza Luca Serianni (una sorta di college vicino alla città universitaria)
- programmi di scambio specifici presso altre scuole superiori, ovvero la Scuola Normale di Pisa, la Scuola Normale di Parigi e la Scuola Internazionale Superiore di Trieste

### Ammissione

E' possibile provare l'ingresso alla SSAS al primo anno di Laurea Triennale o al primo anno di Laurea Magistrale. Gli studenti di primo anno della triennale possono accedere alla selezione solo se **hanno conseguito un voto all'esame di stato maggiore o uguale a 90/100**. Gli studenti di primo anno della laurea magistrale possono accedere alla selezione solo se **hanno ottenuto un voto di laurea maggiore o uguale a 107/110**.

Nel corrente anno accademico sono state rese disponibili 7 borse di studio per la classe di lauree triennali di Scienze e Tecnologie, a cui appartiene il corso di Informatica, e 3 posti per la stessa classe per le lauree magistrali. Sfortunatamente il bando di questo anno è scaduto. Pubblicheremo le informazioni per il bando dell'anno prossimo non appena saranno disponibili.

## Futuro Annunciato

Futuro Annunciato è una summer school organizzata da professori del Dipartimento di Informatica di Sapienza Università di Roma. È rivolta a studenti di lauree triennali STEM, per presentare le straordinarie opportunità di carriera, scientifica e non, che l'informatica offrirà negli anni a venire. 

Sono inclusi:
- Seminari
- Tavole rotonde interattive
- Discussioni informali con ricercatori informatici dell'accademia, dell'industria avanzata (Google Research & IBM Research), dottorandi e fondatori di startup

L'edizione di questo anno si è già svolta, ma ulteriori informazioni verranno pubblicate per l'edizione dell'anno prossimo quando disponibili.

## Percorso di Eccellenza

Un percorso di eccellenza è un percorso formativo integrativo per studenti meritevoli, con l'obiettivo di aggiungere alle lezioni curriculari altre attività riguardo la ricerca e l'integrazione culturale. Lo studente che ottiene l'accesso al percorso d'eccellenza deve svolgere **tra le 100 e 200 ore di attività ogni anno**. 

Alla fine del percorso si ottiene un certificato di partecipazione e un rimborso delle tasse universitarie.

Il bando per l'anno corrente non è ancora uscito, si controlli con regolarità questa pagina o la [sezione Frequentare del corso di Informatica](https://corsidilaurea.uniroma1.it/it/corso/2024/29923/programmazione), nell'area "Percorsi di Eccellenza".