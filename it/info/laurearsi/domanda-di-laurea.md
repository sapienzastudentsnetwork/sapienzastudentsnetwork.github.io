---
title: Domanda di Laurea

aliases: ["/domanda-di-laurea", "/it/domanda-di-laurea", "/it/laurearsi/calcolo-domanda-di-laurea", "/it/laurearsi/calcolo-domanda-laurea"]
---

# Domanda di Laurea

{{% hint info %}}
<i class="fa-solid fa-triangle-exclamation" style="color: #FFD43B;"></i>
Questa pagina è basata sulle indicazioni presenti sul sito ufficiale del [Promemoria Laureandi](https://www.uniroma1.it/it/pagina/promemoria-laureandi) e [Guida alla Domanda di Laurea](https://www.uniroma1.it/it/pagina/domanda-di-laurea-online).
{{% /hint %}}

## Pre-requisiti

Per poter effettuare la domanda di laurea è innanzitutto necessario aver completato correttamente la procedura di [Assegnazione del Tirocinio](../../terzo-anno/tirocinio/) e il conseguimento di tutti gli esami previsti nel corso di studio.

Successivamente, è necessario effettuare il pagamento della __Tassa di Esame Finale__, corrispondenti a due marche da bollo entrambe da 16€, per un totale di 32€. Il pagamento può essere effettuato generando il bollettino nella sezione __Corsi di Laurea > Tasse > Esame Finale__. Dopo un range variabile tra 1H e 24H, sarà possibile procedere con la domanda di laurea nella sezione __Corsi di Laurea > Esami > Domanda di Laurea__.

Tuttavia, affinché essa possa essere avviata, è necessario aver prima inserito tutti i __documenti personali essenziali__, i quali possono essere caricati su Infostud nella sezione __Profilo > Documenti Personali e Foto__. Sarà necessario inserire un _documento di riconoscimento_ (carta di identità, passaporto, ...) e il _codice fiscale_ (tessera sanitaria, tessera del codice fiscale, ...).

{{% hint warning %}}
<i class="fa-solid fa-triangle-exclamation" style="color: #FFD43B;"></i>
**Attenzione**

Per studenti non-UE è anche necessario inserire il proprio __Permesso di Soggiorno__ prima di poter creare una Domanda di Laurea. Nel caso in cui esso sia scaduto, sarà necessario inserire il kit di rinnovo.
{{% /hint %}}

Inoltre, sarà necessario aver correttamente effettuato l'__attivazione della propria e-mail istituzionale__, la quale, in teoria, dovrebbe essere già stata svolta al primo anno.

Una volta effettuati tutti i passaggi, la parte superiore della sezione __Corsi di Laurea > Esami > Domanda di Laurea__ dovrebbe apparire come segue. Sarà possibile creare una nuova Domanda di Laurea tramite il cliccando sul bottone _Nuova Domanda_ presente nella parte inferiore.

<img src="https://i.imgur.com/9JElt3q.png">


## Documenti da Allegare

Durante la creazione della Domanda di Laurea, sarà possibile allegare tre documenti:
- Piano di Studio (o Percorso Formativo) __[OBBLIGATORIO]__
- Ricevuta compilazione questionario AlmaLaurea __[OBBLIGATORIO]__
- Diploma di Maturità _[FACOLTATIVO]_

Il Piano di Studio da allegare corrisponde al documento riassumente il [Percorso Formativo](../../terzo-anno/percorso-formativo/), accessibile tramite la sezione __Corsi di Laurea > Percorso Formativo__. Una volta acceduto al piano di studi, il percorso può essere scaricato tramite i pulsanti riportati nella seguente immagine.

<img src="https://i.imgur.com/OGNQC43.png">


{{% hint warning %}}
<i class="fa-solid fa-triangle-exclamation" style="color: #FFD43B;"></i>
**Attenzione**

Tutti gli esami presenti nel Percorso Formativo devono essere verbalizzati almeno 2-3 giorni prima della scadenza dell'invio della Domanda di Laurea (consultare la tabella delle scadenze previste sul [Calendario](../../../insegnamenti/calendario/)). 
{{% /hint %}}

Per quanto riguarda la __Ricevuta compilazione questionario AlmaLaurea__, è necessario registrarsi, accedere e compilare il questionario presente sul sito di [AlmaLaurea](https://www2.uniroma1.it/AiS/alma/almauno.php). Una volta completato il questionario sarà possibile scaricare la ricevuta di compilazione. 

{{% hint warning %}}
<i class="fa-solid fa-triangle-exclamation" style="color: #FFD43B;"></i>
**Attenzione**

Il questionario AlmaLaurea, il quale è obbligatorio, NON corrisponde al Questionario Laureandi mostrato nella parte superiore della schermata della Domanda di Laurea, il quale invece non è neanche previsto.
{{% /hint %}}

L'inserimento del Diploma di Maturità è a discapito dello studente, in quanto facoltativo. Nel caso in cui si scelga di non inserirlo, la Segreteria stessa si incaricherà di contattare la scuola superiore di provenienza dello studente, fase che richiederà un maggior tempo di lavorazione previsto per la domanda di laurea (il quale sarà comunque interno al periodo di laurea previsto). I tempi di lavorazione possono essere ridotti ritirando e inserendo personalmente il Diploma di Maturità, il quale dovrà essere allegato in un unico PDF contenente la scansione fronte-retro.

## Creazione della Domanda

Una volta cliccato su _Nuova Domanda_, sarà mostrata la seguente schermata.

<img src="https://i.imgur.com/i8da2lG.png">

I campi indicati da un _asterisco_ sono __obbligatori__ al fine di poter inviare la Domanda di Laurea. Tuttavia, per il nostro percorso di studi sono previsti anche __altri campi obbligatori__. In particolare, tutti i campi previsti per la compilazione sono:
- Relatore
- Correlatore (solo se previsto)
- Sessione di Laurea
- Titolo __(leggere più avanti per maggiori informazioni)__
- Allegati (ossia i documenti indicati [precedentemente](#documenti-da-allegare))

Gli altri campi del modulo non sono necessari per la Domanda di Laurea. Ogni campo può essere modificato in un secondo momento, ma solo finché la domanda non verrà accettata. Successivamente alla compilazione e l'invio della domanda, sarà necessario attendere che il __Relatore__ accetti la domanda inviata.

<img src="https://i.imgur.com/DOUpkXL.png">


{{% hint warning %}}
<i class="fa-solid fa-triangle-exclamation" style="color: #FFD43B;"></i>
**Attenzione**

Una volta che il Relatore avrà accettato la Domanda di Laurea sarà impossibile modificarne i dati, fatta eccezione dei documenti allegati.
{{% /hint %}}

{{% hint info%}}
<i class="fa-solid fa-triangle-exclamation" style="color: #FFD43B;"></i>
Il __Titolo della Relazione di Tirocinio__ non è un campo obbligatorio nel form d'invio della domanda, ma lo è per il nostro corso di studio. Se tale campo risulta vuoto nel momento in cui il Relatore accetta la domanda inviata, non sarà più possibile inserire il titolo. Nel caso in cui ci si trovi in tale situazione, sarà necessario contattare al più presto la [Segreteria Amministrativa](mailto:segrstudenti.i3s@uniroma1.it).
{{% /hint %}}

Una volta concluso il periodo di invio della Domanda di Laurea per la sessione scelta, tutti i campi della domanda inviata ed accettata diventeranno __immutabili e definitivi__. Successivamente, lo studente dovrà __inviare__ la propria Relazione di Tirocinio tramite le modalità ed entro le scadenze previste nella sezione "Laurearsi" della pagina "[Frequentare](https://corsidilaurea.uniroma1.it/it/course/33503/attendance)" del Corso di Laurea. Nell'arco delle due settimane successive allo scadere dell'invio della Domanda di Laurea, la segreteria effettuerà le verifiche necessarie per l'accertamento della correttezza della domanda, confermandola in caso l'esito sia positivo. A tempo debito, verrà inviata un'email contenente le informazioni relative alle successive fasi della procedura di laurea. 


## Annullamento e Revoca

Nel caso in cui si decida di _cancellare_ la proprio Domanda di Laurea inviata, è necessario distinguere tra __Annullamento e Revoca__ della domanda:
- La procedura di Annullamento serve a cancellare una domanda già inviata e a presentarne una nuova per la stessa sessione. Tale operazione puoi farla solo prima della scadenza prevista per l'invio della domanda di laurea.
- La procedura di Revoca serve a cancellare una domanda già inviata e __RINUNCIARE__ alla possibilità di effettuarne una nuova nella stessa sessione di laurea. Tale operazione è __IRREVERSIBILE__ e una volta effettuata potrai laurearti solo in una sessione successiva a quella revocata. Né la presidenza né la segreteria studenti potranno modificare la revoca. Anche il docente relatore può effettuare una revoca della domanda di laurea, se lo riterrà opportuno. Per laurearti nella sessione successiva dovrai presentare una nuova domanda su Infostud.

{{% hint info %}}
<i class="fa-solid fa-triangle-exclamation" style="color: #FFD43B;"></i>
Per effettuare l'Annullamento della Domanda di Laurea, è necessario contattare la segreteria studenti. Per effettuare la Revoca, invece, è sufficiente utilizzare l'apposito pulsante presente accanto alla domanda di laurea.
{{% /hint %}}

Nel caso in cui si sia effettuato per errore l'Annullamento o la Revoca della domanda, lo studente può provare a contattare il più rapidamente possibile la [Segreteria Amministrativa](mailto:segrstudenti.i3s@uniroma1.it), la quale procederà a contattare gli addetti del servizio Infostud.


{{% hint warning %}}
<i class="fa-solid fa-triangle-exclamation" style="color: #FFD43B;"></i>
**Attenzione**

Ci teniamo a sottolineare che nel caso della Revoca tale procedura sia __NON PREVISTA__ in quanto si tratta di un'operazione irreversibile, pertanto la risposta degli addetti Infostud potrebbe essere negativa. In alcune situazioni è stato possibile ripristinare la Domanda di Laurea, ma non affidatevi troppo a questa possibilità.

{{% /hint %}}